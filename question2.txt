ویژگی های React


سهولت طراحی اپلیکیشن های پویا (Dynamic)

سهولت طراحی اپلیکیشن‌های پویا یکی از مهم‌ترین ویژگی های React است؛ زیرا این فریم ورک برخلاف جاوا اسکریپت که کدنویسی در آن پیچیده 
و دشوار است به کدنویسی کمتری احتیاج دارد و قابلیت‌های متعددی را برای توسعه اپلیکیشن در اختیار طراح و یا برنامه نویس قرار می‌دهد
 و به افزایش سرعت و توسعه پذیری برنامه‌ها نیز کمک بسیاری می‌کند.

بهبود عملکرد

بهبود عمکلرد نیز ویژگی مهم دیگر ری اکت است که به دلیل استفاده از DOM مجازی، فرآیند طراحی برنامه‌های وب را تسهیل و تسریع می‌سازد.
 DOM های مجازی در ری اکت ابتدا حالت‌های پیشین اجزا را مورد مقایسه و بررسی قرار می‌دهند و سپس به جای به روزرسانی تمامی مولفه‌ها، تنها مواردی که در Real DOM تغییر پیدا کرده‌اند را به روزرسانی خواهند کرد.

امکان استفاده مجدد از مولفه ها

مولفه یا کامپوننت‌ها (Components) قالب‌های سازنده هر برنامه ری اکت هستند و هر برنامه مستقل معمولا از چندین مولفه تشکیل می‌شود. 
این مولفه‌ها منطق و کنترل‌های خاص خود را دارند و دارای قابلیت استفاده مجدد در سراسر برنامه هستند؛ 
همین قابلیت نیز موجب کاهش چشمگیر مدت زمان توسعه برنامه‌ها خواهد شد؛ زیرا در این صورت دیگر نیازی به کدنویسی دوباره وجود ندارد

جریان داده های یک طرفه
فریم ورک ری اکت از جریان داده (Data Flow) یه طرفه پیروی می‌کند و این بدان معناست که هنگام طراحی یک برنامه React، توسعه دهندگان اغلب اجزای فرزند را در اجزای والد قرار می‌دهند. از آنجایی که داده‌ها نیز در یک جهت جریان می‌یابند، در نتیجه فرآیند عیب یابی، رفع خطاها و آگاهی از محل بروز مشکل در برنامه مورد نظر بسیار آسان‌تر خواهد شد.

یادگیری سریع و آسان

یادگیری فریم ورک React بسیار ساده و آسان است؛ زیرا عمدتا مفاهیم پایه HTML و جاوا اسکریپت را با برخی از مفاهیم مفید 
و کاربردی ترکیب می‌کند. با این حال هر شخصی که دارای دانش و درک کافی از html و css باشد به راحتی قادر به یادگیری ری اکت نیز خواهد بود.

مناسب برای توسعه برنامه های وب و موبایل

همانطور که اشاره کردیم، فریم ورک React به طور گسترده برای طراحی برنامه‌های کاربردی وب مورد استفاده قرار می‌گیرد؛
 اما این قابلیت تنها کاربرد و ویژگی ری اکت نیست. فریم ورکی به نام React Native نیز وجود دارد که برگرفته از ری اکت بوده و برای طراحی و توسعه اپلیکیشن‌های موبایل مورد استفاده قرار می‌گیرد. بنابراین React فریم ورکی چند منظوره است و برای توسعه برنامه‌های تحت وب و موبایل استفاده می‌شود و محبوبیت بالایی در میان توسعه دهندگان و برنامه نویسان دارد.




....................................................

امکان ایجاد DOM مجازی سفارشی
امکان طراحی رابط‌ کاربری‌های جذاب و منحصر به فرد
هماهنگی و سازگاری با موتورهای جستجو
افزایش خوانایی کدها با هدف تسهیل مدیریت ماژول‌ها، داده‌های معتبر و برنامه‌های بزرگ‌تر
امکان ادغام ساختارها و کدهای مختلف با یکدیگر
ساده سازی فرآیند اسکریپت نویسی
تسهیل نگهداری و محافظت از کدها و افزایش میزان بازدهی
امکان دریافت سریع‌تر خروجی (Render)
در دسترس بودن اسکریپت جهت توسعه اپلیکیشن‌های موبایل
دارا بودن تیم پشتیبانی بزرگ و معتبر
قابل استفاده در سیستم‌های مختلف و در هر دو سمت کلاینت و سرور
دارا بودن کتابخانه view با هدف تمرکز بر روی مواردی همچون مسیریابی، مدیریت موقعیت و غیره